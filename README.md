# Keuzevak_OP1_HER_DEM_AI

# Inleveropdracht Demistifying AI
## Ricardo Muijs

### Inleiding

De afgelopen periode heeft door de opkomst van generative AI het begrip AI een grote boost gekregen in de volksmond. De mogelijkheid om snel verschillende oplossingen voor verscheidene problemen maakt deze technologie erg aantrekkelijk in veel technologische en creatieve processen. Alhoewel het gebruik van generatieve AI erg veel voorkomend is is er nog steeds veel onduidelijkheid en onwetendheid over de werking van deze technologieën. Dit verslag dient ertoe meer duidelijkheid te geven over de werking van dit soort technologieën, en gaat ook door middel van verschillende use cases een data product toelichten.
Dit verslag is als volgt ingedeeld: Eerst wordt er een gedeelte toegeweid aan de probleemstelling en de definitie en motivatie achter Artificial Intelligence. Hierna wordt er een gedeelte verder ingezoomd op het data product ‘ChatGPT.’ Hierna is er nog een hoofdstuk dat de verschillende use-cases van ChatGPT omschrijft. Als laatste is er ook een hoofdstuk dat de kritisch reflecteert op de ethische ramificaties van ChatGPT en generatieve AI in het algemeen.





### Problem Selection, Definition & Motivation + Human in the Loop

Artificial Intelligence verwijst naar een extreem ontwikkeld algoritmes die in staat zijn taken uit te voeren die normaal gesproken menselijke intelligentie vereisen. Dit bevat het soort taken waarbij het ontwikkelen en bijspijkeren van kennis, en het handelen op basis van eerdere gebeurtenissen, hoognodig is, zoals probleemoplossing en patroonherkenning.  Volgens Sjoerd Bijvank(z.d.)[1] zijn de vijf karakteristieken van AI als volgt:
#### 1.	Leren
AI zou door middel van vallen en opstaan moeten kunnen leren, zoals bij schaakcomputers bijvoorbeeld. Dit is een belangrijk gedeelte van wat AI zo revolutionair maakt, op basis van eerdere resultaten kan AI zijn eigen algoritme aanpassen, en dus leren van eerdere gebeurtenissen. Een voorbeeld hiervoor is een model die helpt met het detecteren van woorden en zinnen, dit model zal aanvankelijk niet al te beste resultaten hebben, maar zolang het blijft trainen zal het uiteindelijk bijna alles verstaan. 
#### 2.	Redeneren
AI zou conclusies moeten kunnen trekken op basis van inductie en deductie, inductie is dus ook een gedeelte van leren op basis van vorige gebeurtenissen. Dit is belangrijk bij AIs die bepaalde dingen moeten detecteren, en als redeneren niet gaat, dan zouden ze dus ook geen oordelen kunnen vellen op ervaring. Dit zou bijvoorbeeld van pas kunnen komen bij een AI model dat spam-mails moet herkennen. Op basis van de eerdere aangetoonde en niet aangetoonde spam-mails waarop het model getraind is zal het model moeten redeneren waarom de mail die hij nu voor zich heeft wel of geen spam is.
#### 3.	Problemen oplossen
AI moet problemen kunnen oplossen op basis van de kennis waarop het model getraind is en de input gegeven aan het model. Dit komt vooral van pas bij AI modellen die helpen met technische vaardigheden zoals programmeren, als een AI niet weet hoe iets opgelost moet worden zal deze de stappen richting de oplossing ook niet aan kunnen tonen.
#### 4.	Perceptie
Door middel van het afscannen van de omgeving moet AI in staat zijn om verschillende objecten te kunnen herkennen. Dit is vooral belangrijk in de opkomst van zelfrijdende auto's. Door middel van perceptie zal de AI een goede bestuurder moeten worden, aangezien de AI hierdoor een goed overzicht heeft op alles op de weg en dus ook alle verkeersborden en verkeersdeelnemers kan herkennen.
#### 5.	Taalgebruik
AI moet in staat zijn om te kunnen conversen op het zelfde niveau dat mensen dat ook doen, met zinnen die een gepast vocabulaire bevatten, en ook niet te lang of te kort zijn. Een belangrijk gedeelte van conversationele AI is het geven van een passend antwoord. Voordat dit lukt moet er natuurlijk eerst begrepen worden wat er aan het model gevraagd wordt, en daarna zal er dus oop een passend antwoord gegeven moeten worden. Dit is belangrijk bij door AI-gegenereerde reacties vanuit bedrijven. Stel dat iemand een uitgebreidde sollicitatie verstuurt naar een bedrijf, en de AI antwoordt hier op met een enkele zin van vijf woorden, dit zou ongepast zijn vanuit het bedrijf, en zou dus slecht voor hun imago zijn. Daarom is het essentieël dat de lengte van de zin passend is bij de reactie van het model en de vraag van de gebruiker

Tenslotte is de menselijke interactie ook een belangrijk gedeelte van AI: human in the loop. Dit betekent dat de AI nog steeds beïnvloed kan worden door mensen, of dat de mensen die het model gebruiken nog steeds de eindbesluiten maken. Dit heeft als gevolg dat de kwaliteit geborgd wordt, van zowel de kwaliteit van het model als de uitkomsten die het model voorspelt, zo kan een mens bijvoorbeeld beter reageren op onvoorziene situaties, en zijn mensen ook beter in het maken van ethische en morele besluiten.


### AI Data Product Description of ChatGPT

ChatGPT is een tekstgenerator die gebruikt maakt van generatieve AI. Het is getraind op een erg grote database van tekst en genereert op basis van een input of een prompt datgene wat er gevraagd wordt. Doordat ChatGPT precies doet wat er gevraagd wordt kan er veel waarde uit gehaald worden als er erg veel aandacht gestoken wordt in de specificaties van de query.
Het probleem dat ChatGPT oplost is het genereren van samenhangende en kloppende teksten op basis van een input of prompt. 


De capabiliteiten en applicatiemogelijkheden van ChatGPT zijn als volgt: De capabiliteiten van ChatGPT liggen binnen het verwerken van natuurlijke data, dit betekent het krijgen van een samenhangende tekst als input, het dan kunnen begrijpen en hier dan vervolgens ook een samenhangend en passend antwoord op kunnen geven. Hierdoor is ChatGPT dus ook passend voor de volgende applicatiemogelijkheden: Het genereren van teksten, en een werking als een conversationele AI, zoals ChatGPT nu werkt. Het verschil tussen de twee applicaties is dat een tekstgenerator meer werkt als een puur vraag en antwoordmodel, terwijl een conversationele AI ook zo goed mogelijk een menselijk gesprek kan nabootsen. Dit betekent dat als je tegen een tekstgenerator zou zeggen dat je jarig bent, deze generator simpelweg zou reageren met een antwoord zoals ‘gefeliciteerd!’ Als je echter aan ChatGPT mededeelt dat je vandaag jarig bent krijg je het volgende te zien.


 
ChatGPT, en conversationele AI, gaat veel verder in op de prompts, en probeert dus meer een natuurgetrouw gesprek te houden zoals mensen dat doen.
ChatGPT is ontwikkeld om zo makkelijk mogelijk te werken, er is een venster waarin onderin een prompt geschreven kan worden, waarna er bovenin het venster een tekst verschijnt, ook zit er aan de linkerkant van het scherm een balk waarin de verschillende prompts te zien zijn die in de afgelopen tijd door de gebruiker gegenereerd zijn, ChatGPT slaat deze namelijk op. Als een oudere prompt geselecteerd wordt kan er een vraag gesteld worden en dan gaat de AI meteen weer door alsof het gesprek nog gaande wordt. Het AI-model zelf werkt met een zogenaamde transformer architectuur. Deze architectuur stelt modellen zoals ChatGPT in staat om belangrijke relaties in lange reeksen van tekst vast te leggen, waardoor ze goed kunnen begrijpen en genereren op basis van contextuele informatie. ChatGPT wordt getraind door middel van unsupervised learning. Unsupervised learning is een manier van machine learning waarbij het algoritme zelf patronen ontdekt in ongelabelde gegevens, zonder specifieke voorbeelden of gewenste uitkomens. Het doel is het identificeren van verbanden en relaties in de data. Bij Supervised learnings zijn de labels juist al bekend en is het einddoel meestal het zo juist mogelijk voorspellen van nieuwe onbekende labels van records die nog niet gezien zijn door het model.

Het is van belang hier te praten over ChatGPT als data product, omdat in de meeste gevallen de werking of het gebruik van ChatGPT simpelweg gezien wordt al verdienmodel, bedrijven gebruiken dit in de meeste gevallen alleen maar om meer geld te kunnen verdienen. Hoewel dit logisch is, gezien de kracht en mogelijkheden die ChatGPT en andere LLMs met zich meebrengen gaat dit wel in tegen de FAIR principes. Dit betekent dat de data vindbaar, toegankelijk, uitwisselbaar, en herbruikbaar moeten zijn. Dit wordt in het bedrijfsleven niet gedaan omdat de meeste bedrijven hun werkingen en gegevens geheim houden als verdienmodel, als al die gegevens op straat zouden liggen kan iedereen er aan verdienen.

### Use-case Description & Application

In het bedrijfsleven zijn volgens Matellio(2023)[2] dit de tien meest voorkomende use-cases voor ChatGPT:
1.	Automatisering van klantenservice
2.	Ontwikkelen van content en marketing
3.	Personaliseren van winkelervaring
4.	Marktonderzoek en opstellen van vragenlijsten
5.	Vertaling
6.	Gebruik bij leerproces
7.	Data-analyse
8.	Human resources en recruitment
9.	Ontwikkeling marketingcampagnes
10.	Databeveiliging

In de meeste van deze use-cases is de meest belichtte kant van ChatGPT inderdaad de tekstgeneratie, zoals bij use-cases 1, 4, 5, en 8. Ook wordt er bij creatieve processen dus veel ChatGPT gebruikt, zoals cases 2 en 9. Verder kan het ook zoals bij case 6 op een educatieve manier gebruikt worden, en zijn er tenslotte nog veel use-cases die te maken hebben met het werken met cijfers en het inspelen van het bedrijf daarop, namelijk case 3, 7, en 10.
Verder kan ChatGPT ook gebruikt worden voor de volgende doeleindes.

In de bovenstaande lijst zijn er verschillende use cases te zien, die zich ook weer verspreiden over verschillende applicatiedomeinen. Het verschil tussen een use-case en een applicatiedomein is dat een use case een specifiek gebruik is binnen een applicatiedomein. Een applicatiedomein zou bijvoorbeeld de zorg zijn, en een use case zou dan het detecteren van een bepaald soort aandoening in een minderjarige kunnen zijn. Use-cases zijn dus de taken die het model moet verrichten, en het applicatiedomein is de omgeving waarin de AI wordt gebruikt.
 
#### Fact-checking: 
Fact-checking zal vooral gebruikt worden door journalisten, die kunnen hun interviews bijvoorbeeld fact-checken om erachter te komen of de professional die ze geïnterviewd hebben wel echt kloppende antwoorden heeft gegeven.
#### Question Answering:
In het onderwijs zal er vooral veel gebruik gemaakt worden van Question answering en Educational Tutoring, ChatGPT is namelijk een goede oplossing voor als je iets te weten wilt komen, en je op het moment geen docenten ter beschikking hebt.
#### Theory-of-mind Problem Solving:
Theory-of-Mind problem solving is het oplossen van problemen door gebruik te maken van systemen die onderscheid kunnen maken tussen de nuances in menselijke emoties, en ook zodanig hierop kunnen reageren. Dit kan bijvoorbeeld gebruikt worden in videogames waar karakters op verschillende manieren kunnen reageren op de acties van de speler.

APA-style citatie kan ook gedaan worden door ChatGPT, alleen moeten er voor verschillende bronnen wel toegevoegde informatie worden aangeleverd, omdat ChatGPT geen andere links of bronnen kan openen. ![image](https://github.com/1064449/Keuzevak_OP1_HER_DEM_AI/assets/150142851/07fbfa47-c124-4bbd-b0ca-5dd833c3a583)


De volgende technieken zijn belangrijk om toe te passen tijdens het werken met generatieve modellen. Deze zullen het gebruik efficiënter maken, en er ook voor zorgen dat er geen normen en waarden in gevaar komen tijdens het gebruik van deze technologie.

#### Prompt Engineering: 
Prompt engineering is de aanpassing van de input om gewenste output te verkrijgen. Stel je wilt een carnavalsnummer schrijven, dan kan je dit in verschillende niveau’s van detail doen. Hieronder zijn drie prompts met gegenereerde antwoorden waarin de prompt steeds specifieker gegenereerd wordt zoals hieronder aangetoond is. 


![image](https://github.com/1064449/Keuzevak_OP1_HER_DEM_AI/assets/150142851/428be2c8-32ae-41a2-bf09-ed2973d998ef)


![image](https://github.com/1064449/Keuzevak_OP1_HER_DEM_AI/assets/150142851/cc67c9c4-79a0-42cd-8b9f-94511490a641)

![image](https://github.com/1064449/Keuzevak_OP1_HER_DEM_AI/assets/150142851/6f2ec344-5d87-483f-a687-7f6f95c03832)



 
 





 
Zoals je ziet wordt de gegenereerde carnavalskraker steeds meer aangepast op de eisen van de prompt, helaas komt er niet precies uit wat gevraagd wordt, en blijkt de AI blijkbaar wel moeite te hebben met het genereren van andere rijmschema’s. Ook wordt er niet in de stijl van Frans Bauer geschreven, maar wordt er aan het einde wel een verwijzing gemaakt naar deze artiest.
 

#### HCI Principes: 
HCI Principes gaan over de gebruiksvriendelijkheid van de chat-interfaces, in de praktijk kunnen deze principes gebruikt worden bij het ontwikkelen van een op Chat-GPT gebaseerde human-resources tool. Deze principes zullen bijdragen aan de gebruiksvriendelijkheid van de tool, en zal ook een goede en vriendelijke uitstraling van het bedrijf geven aan de gebruiker van de tool. Een paar van de belangrijke principes die hierbij kunnen helpen zijn onder andere een gebruiksgericht onderwerp ontwikkeld met hulp van daadwerkelijke HR-medewerkers, een gebruiksvriendelijke interface, en een duidelijke communicatie vanuit de tool, ongeacht de input van de gebruiker.
#### Performance level / Accuracy: 
Beoordeling van antwoordkwaliteit is belangrijk als er gebruik gemaakt wordt van fact-checking. Als je een tool gebruikt om de waarheid achter een onderwerp te weten is het belangrijk dat je zeker weet dat de tool die je gebruikt om de ze waarheid te achterhalen ook echt betrouwbaar is en de juiste informatie levert.
#### Parametersettings: 
Optimalisatie van modelparameters is belangrijk, en staat direct in verband met de nauwkeurigheid. De parameters beïnvloeden het leerproces van het model, en als dit op de juiste manier ingesteld wordt kan dit het leerproces erg bevorderen. (Desai, G. 2023). [3]
Parametrisering heeft een grote invloed op de uitkomst van het model, dit wordt echter vaak niet ingezien door eindgebruikers, omdat dit proces zo ver van hun afstaat, de meeste gebruikers hebben namelijk geen benul van wat er allemaal achter het model plaatsvindt, en hoe deze keuzes die zoveel invloed hebben zijn genomen.
 
### Critical Reflection & Ethical Considerations

De grote faam van ChatGPT komt vooral voort uit de mogelijkheid om binnen korte tijd een grote hoeveelheid kloppende tekst op papier te zetten, ook is de algemene en programmeerkennis van de AI erg groot, waardoor er dus vanuit alle aspecten goed gebruik gemaakt kan worden van ChatGPT. Ook heeft het model een hoge accuraatheid waardoor veel mensen het zien als de universele pleister voor elk probleem, een gevaar hiervan is dat het model te veel macht en invloed kan hebben over de werkzaamheden waarvoor het gebruikt wordt, en specialisten meer van de AI af gaan hangen in plaats van hun eigen kennis. 
AI kan wel daadwerkelijk de voorgestelde problemen goed oplossen, en kan goed de taken waar deze voor gebruikt wordt uitvoeren, vooral als chatbot worden de werkzaamheden veel gebruikt, en zal het model ook nog veel hiervoor gebruikt worden.
In de toekomst kunnen de werkzaamheden wel in het gedrang kunnen worden door het onstaan van de Europese AI-act, een regelgeving die de impact van AI wilt verzachten. Door deze act zouden generatieve AI dus ook aan een paar verplichtingen moeten voldoen op het gebied van transparantie: (Europees Parlement. 2023)
1.	Het bekend maken dat de inhoud is gegenereerd door AI
2.	Het ontwerpen van het model om te voorkomen dat het illegale inhoud genereert
3.	Het publiceren van samenvattingen van gecopyright materiaal dat is gebruikt voor de training van het model.

Dit zal het werken van AI in de toekomst op verschillende manieren beïnvloeden, namelijk op een manier waar de verantwoording van het model even belangrijk wordt als de werking van het model zelf. Dit betekent dat er dus ook veel meer overlegd moet worden met een juridische kant die betrokken is bij het model, om aan alle richtlijnen te voldoen. Ook zal ik mij goed op de hoogte moeten houden van alle ethische consideraties die opkomen rond dit soort technologieën, aangezien dit soort opvattingen ook snel kunnen onstaan en veranderen.
















### Bronnen
[1] [Bijvank, S. (z.d.). Wat is Artificial Intelligence (AI)?
https://www.house-of-control.nl/artificial-intelligence-ai-kunstmatige-intelligentie-lerende-systemen.html]

Deze bron heeft mij laten zien wat de vijf kenmerken van AI zijn.

[2] [Matellio (2023, 24 Oktober). Top-10-chatgpt-use-cases-for-businesses-in-2023-and-beyond. https://www.matellio.com/blog/top-10-chatgpt-use-cases-for-businesses-in-2023-and-beyond/]

Deze bron was interessant om in te zien voor welke use cases Chat-GPT in het werkveld gebruikt wordt. 

[3] [Desai, G. (2023, 9 November). Parameters for LLM Models: A Simple Explanation. https://www.linkedin.com/pulse/parameters-llm-models-simple-explanation-gaurang-desai-kabfe/]

Deze bron heeft het belang van het kiezen van parameters bij LLM’s goed uitgelegd.


Europees Parlement. (2023, 19 December). EU AI Act: first regulation on artificial intelligence. https://www.europarl.europa.eu/news/en/headlines/society/20230601STO93804/eu-ai-act-first-regulation-on-artificial-intelligence
